Lasagne
=======

6 personer
----------

Börja med att göra en omgång köttfärssås. Sätt ugnen på 250°.

### Bechamelsås

-	50 g smör
-	50 g vetemjöl
-	1 liter mjölk
-	1 tsk salt

Smält smöret till bechamelsåsen i en tjockbottnad kastrull och rör ner mjölet. Hetta upp mjölken och tillsätt i omgångar under omrörning. Låt koka upp innan du häller i mer mjölk. Se till att såsen inte klumpar sig. Smaka av med salt.

### Lasagne

-	ca 15 förkokta lasagneplattor (10 x 20 cm)
-	100 g parmesan i bit

Smörj en ugnsfast form och täck bottnen med ett tunt lager köttfärssås och bechamel. Lägg på ett lager lasagneplattor. Fortsätt att varva köttfärssås, bechamel och lasagneplattor. Det översta lagret ska enbart vara bechamelsås.

Riv över parmesanen och ställ in i ugnen i ca 20 minuter. Ta ut och låt vila 10 minuter innan servering.
