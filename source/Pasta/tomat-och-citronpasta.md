# Krämig tomat- och citronpasta

## 4 personer

::: columns

- 1 gul lök
- 2 klyftor vitlök
- 3 msk tomatpuré
- 1 litet paket körsbärstomater
- 1 dl vitt vin
- 2 dl grädde
- 2 dl crème fraîche
- 1 dl vatten
- 1--2 dl finriven parmesan
- 1 citron
- 1 kruka basilika
- 1 liten påse babyspenat
- parmaskinka

:::

Finhacka lök och vitlök, stek i rejält med olivolja i en kastrull. I med tomatpuré och
stek lite till. Ha gärna i lite torkade örter, t.ex. oregano, timjan eller rosmarin.

Häll på vitt vin och vatten. Halvera körsbärstomaterna och lägg i. Salta och peppra. Koka
ihop några minuter och häll sedan på grädde och crème fraîche. Smaka av.

Lägg parmaskinka på en plåt i ugngen på 225° 10--20 minuter tills dom blivit krispiga.

Avsluta såsen med att riva i citronskal, pressa i halva citronen, parmesan, 1/2 kruka
färsk basilika och spenatblad. Smaka av med ev. mer pressad citron, salt, peppar och
örtkryddor.

Häll av den kokta pastan, spara ett par dl. av kokvattnet. Vänd ihop såsen med den kokta
pastan och späd ev. med pastavatten till en bra konsistens. Servera pastan med parmesan,
färsk basilika och svartpeppar på toppen. Smula över parmachips.