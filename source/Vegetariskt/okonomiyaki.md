# Okonomiyaki

## 4 portioner

::: columns

- 1/2 spetskålshuvud eller vitkål (ca 500 g)
- 4 salladslökar
- 2 dl vetemjöl
- 1/2 tsk salt
- 1/2 tsk bakpulver
- 2 dl dashi (eller vatten med lite buljong)
- 4 ägg
- 1 dl panko (japanskt ströbröd)
- matolja till stekning

### Tillbehör och topping

- 1 dl majonnäs (gärna japansk Kewpie)
- 1 dl okonomiyakisås (eller hälften ketchup, hälften worcestershiresås)
- 1 msk torkat sjögräs (aonori)
- 1/2 dl picklad ingefära (gari)
- 1/2 kruka färsk koriander (valfritt)
- 1 ask bonitoflingor (katsuobushi)

:::

Ansa och strimla kålen mycket fint, gärna med mandolin. Skiva salladslöken tunt.

Blanda vetemjöl, salt och bakpulver i en stor bunke. Vispa ner dashi (eller
vatten) och äggen till en jämn smet.

Vänd ner kål, salladslök och panko i smeten. Blanda väl så att all kål är täckt
av smet.

Hetta upp lite olja i en stekpanna på medelvärme. Klicka ut smeten till runda
pannkakor, cirka 10–15 cm i diameter och 2 cm tjocka.

Stek pannkakorna i 3–4 minuter per sida tills de är gyllenbruna och genomstekta.
Tryck till dem lätt med en stekspade under tiden.

Lägg upp pannkakorna på tallrikar. Ringla över rikligt med okonomiyakisås och
majonnäs i ett fint mönster. Teriyakisås passar också bra till.

Toppa med torkat sjögräs, picklad ingefära, eventuellt koriander och avsluta med
bonitoflingor som "dansar" av värmen. Serveras direkt.