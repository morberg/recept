# Anders och Lenas Lax

## 4 personer

::: {.columns}
### Potatissallad

-   750 g färskpotatis
-   200 g sparris
-   3--4 salladslökar
-   1 knippe rucolasallad
-   3 msk olivolja
-   1 msk flytande honung
-   saften från en lime
-   2 msk äppelcidervinäger

### Nötblandning

-   50 g cashewnötter, grovt hackade
-   1--2 vitlöksklyftor, rivna
-   2 msk mjukt smör
-   2 msk sweet chili
-   rivet skal från en lime

### Lax

-   4 portionsbitar lax á 170 g
-   limeklyftor till servering
:::

Börja med att sätta ugnen på 250 grader. Fortsätt sedan med
potatissalladen.

Koka potatisen till potatissalladen. Koka sparrisen några minuter och
dela den sen i 2--3 cm stora bitar. Blanda tillsammans med övriga
ingredienser till salladen. Smaka av med salt och peppar.

Blanda ihop nötblandningen.

Stek laxen i lite smör, 2--3 minuter på varje sida (börja alltid att
steka fisk med skinnsidan neråt först). Salta och peppra. Lägg bitarna i
en ugnsfast form och bred på nötblandningen.

Ställ in laxen högt upp i ugnen under 2--3 minuter så att det får lite
färg. Servera tillsammans med potatissalladen och limeklyftor.
