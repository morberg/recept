# Citrontagliatelle med ugnsbakad lax

## 4 personer

::: {.columns}
## Ugnsbakad lax

-   600 g laxfilé
-   salt
-   1/2 tsk svartpeppar

## Citronsås

-   1 citron
-   1 msk smör
-   1/2 msk vetemjöl
-   3 dl mjölk
-   1 dl vatten
-   100 g färskost
-   1 tärning grönsaksbuljong

## Till servering

-   400 g tagliatelle
-   300 g morötter
-   2 tomat
:::

Värm ugnen till 200°C (varmluft) eller 225°C (vanlig).

Dela laxfilé i portionsbitar och krydda med salt och nymald svartpeppar.
Lägg med skinnsidan ner i en ugnsform med bakplåtspapper. Tillaga mitt i
ugnen 15-18 min, tills fisken är klar.

Koka tagliatelle enligt anvisning på förpackningen.

**Citronsås**: Tvätta citronen i ljummet vatten och finriv skalet. Smält
smör i en kastrull och pudra över vetemjöl. Vispa ner mjölk, vatten,
färskost och smulad grönsaksbuljong i kastrullen. Sjud under omrörning
3-4 min.

Blanda ner citronskal och pressad saft från halva citronen i såsen.
Smaka av med lite salt och nymald svartpeppar. Klyfta resten av den
använda citronen.

Skala morötter och dela i stavar. Dela tomater i grova bitar. Lägg upp
allt i skålar.

Blanda nykokt pasta med citronsåsen och servera med ugnsbakad lax,
grönsaker och citronklyftor.
