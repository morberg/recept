---
pdf_exclude: true
---

# Fiskburgare med cole slaw

## 4 portioner

::: {.columns}
## Srirachamajonnäs

-   1 ägg
-   1 msk sriracha
-   1 tsk fransk senap
-   1 msk soja
-   1 tsk äppelcidervinäger
-   3 dl olja

## Cole slaw

-   1 dl srirachamajonnäs
-   300 g strimlad vitkål
-   1 strimlat äpple

## Pommes frites

-   500 g frysta pommes (eller sötpotatis frites)

## Fiskburgare

-   1 ägg
-   1/2 dl ströbröd
-   1/2 dl hackad dill
-   1 tsk salt
-   1/2 tsk svartpeppar
-   600 g fisk, t.ex. lax, torsk eller kolja

## Tillbehör

-   8 rädisor, skivade
-   1 rödlök, skivad
-   4 hamburgerbröd
-   4 salladsblad
:::

Sätt på ugnen på 225° eller vad det nu står på din påse pommes.

Mixa ingredienserna till majonnäsen i en hög bunke med en stavmixer.
Smaka av med soja, sriracha, vinäger och salt.

Blanda 1 dl av majonnäsen med vitkål och äpple och ev. lite creme
fraiche om du har hemma. Smaka av med salt och peppar.

Tillaga pommes enligt instruktioner på förpackningen.

Blanda ägg, dill, ströbröd, salt och peppar i en hyfsat stor bunke och
låt svälla ca. 3 minuter.

Skär fisken i små tärningar (eller mixa hastigt) och blanda i bunken.
Forma fyra burgare med blöta händer. Stek i smör tills dom har fin färg
på båda sidor och är genomstekta.

Servera burgarna tillsammans med cole slaw, pommes frites och
srirachamajo.
