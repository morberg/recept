# Peruansk kyckling

## 4 personer

::: {.columns}

-   1 kyckling

## Sås

-   2 jalapeños
-   1 kruka hackad koriander
-   1 vitlöksklyfta
-   2 1/2 dl majonnäs
-   1/2 dl creme fraiche
-   1 pressad lime och rivet skal
-   ev. 1 tsk äppelcidervinäger

## Kryddblandning

-   1 msk salt
-   2 msk spiskummin
-   2 msk paprika
-   1 tsk nymald svartpeppar
-   2 rivna vitlöksklyftor
-   2 msk äppelcidervinäger
-   2 msk rapsolja

:::

Gör gärna såsen tidigare på dagen eller dagen innan. Blanda samman ingredienserna till
såsen med en stavmixer. Smaka av med salt, peppar och ev. vinäger. Täck över och ställ in
i kylen tills det är dags att äta. Såsen kommer att vara ganska lös, men den tjocknar i
kylen.

Tänd grillen eller sätt ugnen på 175°.

Torka av kycklingen med hushållspapper och placera på en skärbräda. Klipp av ryggraden med
en kökssax. Vänd kycklingen och pressa hårt på bröstet för att platta ut den. Tryck in ett
grillspett horisontellt genom kycklingen, först genom ena låret, sedan båda brösthalvorna
och till slut genom sista låret. Vik in vingarna bakom ryggen.

Massera in kryddblandningen på kycklingen och stek i ugn i ca. 45 minuter eller grilla
enligt följande instruktioner:

Placera kycklingen med skinnet uppåt på den svala halvan av grillen med låren mot
kolhalvan. Sätt på ett lock med ventilen öppen över kycklingen. Grilla tills bröstet har
nått 58°, ca. 35 minuter.

Vänd försiktigt på kycklingen och lägg med skinnsidan ner på den varma delen av grillen,
brösten mot den svalare delen av grillen. Tryck till med en stekspade. Lägg på locket igen
och grilla tills skinnet är krispigt och temperaturen i bröstet har stigit till 63° till
66°, ca. 3-4 minuter till. Om det verkar som om kycklingen håller på att bränd innan
temperaturen är nådd kan du flytta över den till den svalare delen av grillen och lägga på
locket igen. Ta bara av locket när du kollar temperaturen, annars riskerar du att bränna
kycklingen.

Låt kycklingen vila ca. 10 minuter. Servera med såsen, ris och lite kokta sojabönor
