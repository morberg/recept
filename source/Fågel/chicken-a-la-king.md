# Chicken à la King

## Sås
* 250 g färska champinjoner
* 1 gul lök
* 1 röd paprika
* 1 grön paprika
* 2 1/2 dl matlagningsgrädde
* 2 1/2 dl vatten
* 1 smulad buljongtärning

## Kyckling
* 1 färdiggrillad kyckling

## Tillbehör
* 1-2 dl ärtor eller sojabönor
* persilja


Koka 4 portioner basmatiris.

Skiva champinjonerna och fräs i en stekgryta på medelstark värme. Passa under tiden på att skiva och strimla lök och paprika.
Låt grönsakerna fräsa med svampen i några minuter. Strö över 2-3 msk vetemjöl och häll på grädde, vatten och en smulad buljongtärning.

Låt puttra några minuter. Dra under tiden skinnet av kycklingen och skär den i små bitar.

Smaka av med tabasco, salt och peppar.

Tillsätt kycklingköttet och sänk plattan till låg värme. Strö över klippt persilja och servera med ris och ärtor.
