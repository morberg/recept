---
pdf_exclude: true
---

# Jamie's Beef and Stout pie

## 4 personer

::: columns
## Paj

-   2 selleristjälkar
-   2 morötter
-   2 gula lökar
-   500--700 g nötkött (t ex högrev eller fransyska)
-   50 cl Guinness eller annan stout eller porter
-   400 g krossade tomater
-   2--3 lagerblad

## Potatismos

-   1,2--1,5 kilo potatis
-   smör
-   mjölk

:::

Skär ner grönsakerna till **pajen** grovt och fräs med rikligt med
olivolja i en tjockbottnad gryta i ca. 10 minuter.

Skär under tiden nötköttet i grytbitar. Ta upp grönsakerna och bryn
nötköttet i kastrullen.

Lägg tillbaks grönsaker och pudra över en rågad matsked vetemjöl. Blanda
runt och häll på öl, tomater, lagerblad. Krydda med salt och peppar.

Låt koka upp och sjud på spis (eller i 125° ugn) i minst tre timmar.

Skala **potatis** och gör ett stadigt mos med mycket smör.

När grytan kokat klart kan du ev. smaka av med lite worcestershiresås,
salt och peppar. Red med lite maizenaredning om det behövs, såsen ska
vara ganska tjock.

Bred moset ovanpå grytan. Tryck ner lite färsk rosmarin och ringla över
olivolja. Gratinera i ugn på 200° tills moset blir vackert gyllenbrunt.
