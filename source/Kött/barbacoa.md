# Biff Barbacoa

## 6--10 personer

::: columns

## Rostade chilifrukter i buljong

- 1 torkad ancho chili
- 1 torkad poblano chili
- 5 dl kycklingbuljong

## Kött

- 1 1/2--2 kg helt nötkött, t.ex. högrev

## Sås

- 1 finhackad lök
- 6 hackade vitlöksklyftor
- 2 tsk mald spiskummin
- 1/2 tsk mald kryddnejlika
- 2 tsk torkad oregano
- 2 chipotle chili i adobo-sås + 2 msk sås
- 1/2 dl äppelcidervinäger
- 5 dl kycklingbuljong
- 2 tsk fisksås
- 2 lagerblad

:::

Sätt ugnen på 125°.

Ta bort frön och skaft från chilin. Lägg dom i en kastrull och rosta ca.
2--5 minuter. Häll på kycklingbuljongen och låt sjuda i 5 minuter. Ställ undan.

Skiva 2 cm tjocka skivor av köttet, och stek en skiva i taget i en stekgryta med lite
olja. Lägg undan köttet på en tallrik så länge.

Sänk värmen, häll i ett par matskedar olja och stek lök och vitlök tills dom blir bruna
och mjuka på gränsen till brända, ca. 10 minuter. Tillsätt spiskummin, kryddnejlika och
oregano. Rör runt i 30 sekunder. Lägg i chipotle chili, äppelcidervinäger och
kycklingbuljong.

Skrapa upp bruna bitar från botten av grytan. Låt koka ner till ca. hälften. Häll sedan i
dom rostade chilifrukterna i kycklingbuljong tillsammans med fisksås.

Mixa till en slät sås med stavmixer. Tillsätt det skivade köttet och lagerblad.

Lägg på ett lock på glänt och ställ in i ugnen. Låt koka i 4 timmar, vänd på köttet då och
då. Klart när en provsticka enkelt går igenom köttet. Lyft upp köttet. Koka ner vätskan
till 3--4 dl.

Kan serveras omedelbart, men utvecklar ännu mer smak om man lägger kött tillsammans med
sås i en lufttät förpackning i kylen upp till fem dagar. Dra isär köttet med två gafflar
vid servering och värm upp med såsen. Smaka av med salt och peppar.

Servera med tacoskal eller burritos, picklad rödlök, mangosalsa, lime,
koriander, guacamole eller något annat du kan komma på.
