# Grillad fläskkarré med nektarinsallad

## 4 personer

::: {.columns}
## Potatis

-   800 gram potatis

## Nektarinsallad

-   3 nektariner, tärnade
-   2 tomater, tärnade
-   1 knippe vårlök, skivad
-   1/2 lime, finrivet skal och saft
-   1 msk finriven ingefära

## Marinad

-   2 msk olja
-   2 msk röd currypasta
-   1 msk honung
-   1/2 tsk salt
-   2 msk japansk soja
-   1 tsk sriracha

## Fläskkarré

-   600 g fläskkarrè
:::

Om du vill grilla, tänd grillen.

Sätt ugnen på 225°. Klyfta potatisen och lägg i en långpanna med
bakplåtspapper. Ringla över lite olivolja och rosmarin. Tillaga i övre
delen av ugnen 45 min eller tills potatisen är klar.

Blanda ihop nektarinsalladen. Ingefäran kan vara stark, tillsätt inte
allt på en gång. Blanda väl, smaka av och tillsätt ev. mer ingefära.

Blanda ingredienserna till marinaden i en stor bunke.

Skär fläskkarrén i 4 skivor och stek eller grilla 3-4 min per sida eller
tills den är genomstekt. Låt vila några minuter. Strimla den nygrillade
fläskkarrén och vänd ner i marinaden. Låt stå i några minuter.

Salta potatisen när den är färdig och blanda runt.

Servera karrén med lite japansk soja, nektarinsallad och potatis.
