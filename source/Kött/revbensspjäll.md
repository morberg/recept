# Revbensspjäll med cole slaw

## 4 personer


::: columns

-   1--1 1/4 kg tjockskuret revbensspjäll

## Cole slaw

-   500 g vitkål (ca 1/2 huvud)
-   250 g morötter (2 normalstora eller 1 stor)
-   1 1/2 dl gräddfil
-   1/2 dl majonnäs
-   1 msk fransk senap

## Kryddsås

-   1 msk olja
-   1 msk senap
-   1 dl chilisås
-   1 tsk salt
-   2 krm grovmalen svartpeppar
-   1 finhackad gul lök
-   2 msk vinäger eller pressad citron

:::

Sätt ugnen på 175°. Lägg revbensspjället med den beniga sidan upp på ett
ugnssäkert fat och stek i mitten av ugnen i ca 30 minuter.

Vänd på spjället och stek i 30 minuter till.

**Cole slaw:** Skala bort de yttersta skalen på vitkålen och skär bort rotbiten.
Strimla vitkålen fint med en kniv. Morötterna skalas och rivs grovt på
ett rivjärn.

Blanda allt i en bunke och klicka i gräddfil, majonnäs, senap, salt och
peppar. Rör om försiktigt, men ordentligt. Om man rör för mycket i
gräddfil kan det bli lite rinnigt. Smaka av.

Blanda **kryddsåsen.** Tag ut spjället och bred över såsen. Stek i
ytterligare 30 minuter. När köttet kan lossas från benen är spjället
klart.
