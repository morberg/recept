# Falukorv med blomkålspuré och grönsaker

## 4 personer

::: columns

-   600 g falukorv

## Blomkålspuré

-   1 blomkålshuvud (ca. 900 g)
-   2 vitlöksklyftor
-   1/2 dl crème fraiche
-   50 g smör

## Grönsaksröra

-   3 morötter (ca. 300 g)
-   2 stånd broccoli
-   2 msk rapsolja
-   3 msk riven pepparrot
-   1 dl syltlök
-   1 knippe dill

:::

Skär blomkålen i bitar. Skala vitlöksklyftorna. Koka blomkål och vitlök
i lättsaltat vatten tills blomkålen är riktigt mjuk, 12--15 minuter.

Häll av vattnet. Mixa blomkål och vitlök tillsammans med crème fraiche
och smör i matberedare eller med stavmixer. Smaka av med 1/2 tsk salt
och 1 krm peppar.

Skala morötterna. Skär dem och broccolin i bitar. Hetta upp rapsolja i
en stekpanna och fräs morotsbitarna ca 3 minuter. Tillsätt broccoli och
fräs 2--3 minuter. Hacka dillen. Smaka av fräset med dill, pepparrot,
syltlök, salt och peppar.

Skär falukorven i tjocka skivor och grilla i grillpanna eller stek i
stekpanna. Servera falukorven med den fluffiga blomkålspurén och
grönsaksfräset.
