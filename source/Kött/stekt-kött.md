# Stekt entrecôte eller ryggbiff

## 6 portioner

- 2 st entrecôte eller ryggbiffar (ca 500 g styck), ca 4 cm tjocka
- 2 msk neutral olja
- 6 msk osaltat smör
- 3 st små schalottenlökar, klyftade
- 3 st vitlöksklyftor, krossade
- 5 st kvistar färsk timjan
- 2 st kvistar färsk rosmarin
- 2 tsk rivet citronskal

Strö salt jämnt över köttets alla sidor. Placera köttet på ett galler över en
plåt och låt vila i kylskåp i minst 1 timme, eller upp till 24 timmar.

Torka köttet torrt med hushållspapper och krydda med peppar. Hetta upp en
gjutjärnspanna på medelhög värme i cirka 5 minuter. Tillsätt oljan och vänta tills
den börjar ryka.

Lägg i köttet och stek i ca 2 minuter per sida tills de fått en fin brynt yta.
Tryck gärna ner köttet med en tång för att säkerställa god kontakt med pannan.

Sänk värmen till medel-låg. Fortsätt steka köttet och vänd det varannan minut
tills innertemperaturen når 46–49 grader för medium-rare (detta tar ca 7–12
minuter). Flytta sedan över köttet till en form och täck löst med folie.

Tillsätt smör, schalottenlök, vitlök, timjan och rosmarin i den varma pannan.
Låt smöret smälta och skumma på medelvärme i cirka 3 minuter tills det doftar
nötigt och aromaterna har mjuknat. 

Ta stekpannan från värmen. Häll armoaterna över köttet i formen och täck med
folie igen. Låt köttet vila i ca. 10 minuter. Diska inte stekpannan, den behövs
snart. 

Lägg upp köttet på en skärbräda och skär upp i skivor. Lägg skivorna i
stekpannan, häll över smör och aromater från formen i stekpannan och arrangera
lite snyggt. Riv citronskal över köttet och avsluta med flingsalt. Servera.