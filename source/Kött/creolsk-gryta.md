# Creolsk gryta

## 6 personer

-   1 kg fläskfilé
-   300 g stark korv
-   1 burk syltlök
-   200--300 g svarta oliver
-   1 dl hackad ättiksgurka
-   1 röd paprika
-   6 dl vispgrädde
-   2 msk vetemjöl

Gör så här:

1.  Skär bort senor och hinnor från fläskfilén. Skiva i centimetertjocka
    skivor. Dela korven i mindre bitar. Skiva upp paprikan i stavar.
    Häll av lagen från syltlöken.
2.  Hetta upp lite smör i en gryta. Bryn fläskfilén, krydda med salt och
    peppar. Lägg i korven och syltlöken och låt steka några minuter.
3.  Pudra över vetemjölet och häll på grädden. Sjud under lock i ca 20
    minuter.
4.  När det börjar bli färdigt är det dags att lägga i oliverna, gurkan
    och paprikan. Låt det blir varmt och smaka av med salt och peppar,
    spetsa ev. med tabasco eller sriracha.
5.  Servera med ris, ett gott bröd och en grönsallad.
