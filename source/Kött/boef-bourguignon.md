# Boef Bourguignon med potatismos

## 6 portioner
::: columns

- 1,4 kg högrev i bit
- 200 g rökt sidfläsk
- 2 schalottenlökar
- 3 vitlöksklyftor
- 3 morötter (à ca 70 g)
- 2 msk tomatpuré
- 4 msk smör
- 1 1/2 dl vatten
- 2 msk vetemjöl
- 5 dl rödvin
- 2 msk konc kalvfond
- 1 msk soja
- 2 timjankvistar eller torkad timjan (2 kvistar motsvarar 1/2 tsk torkad)
- 3 lagerblad

## Potatismos

- 1 1/2 kg potatis
- 1 riven vitlöksklyfta
- 25 g smör
- 1 dl vispgrädde
- 2 dl mjölk
- 1 tsk finrivet citronskal

## Svampfräs

- 250 g steklökar (gärna röda)
- 400 g färska champinjoner
- 2 msk smör

:::

Skär köttet i ca 3x3 cm stora bitar. Skär sidfläsket i små tärningar. Skala schalottenlök,
vitlök och morötter. Skär schalottenlök och morötter i stora bitar. Skiva vitlöken.

Fräs schalottenlök, vitlök, morötter, hälften av fläsket och tomatpurén i en stor gryta i
hälften av smöret tills löken mjuknar.

Bryn köttet i resten av smöret i en stor stekpanna tills det får färg runtom. Tillsätt
vattnet, låt koka någon minut och häll ner i grytan med grönsaksfräset. Pudra över mjöl
och rör om. Tillsätt vin, fond, soja, timjan och lagerblad.

Låt koka upp och skumma av. Sjud på svag värme med locket på glänt ca. 2 timmar eller
tills köttet är mört.

**Potatismos**: Skala och koka potatisen mjuk i lättsaltat vatten. Häll av och ånga av. Fräs
vitlöken i smöret. Häll i grädde och mjölk och låt koka upp. Pressa potatisen och vispa
ihop med lökgrädden. Tillsätt citronskal och smaka av med salt.

**Svampfräs**: Skala steklöken och halvera om de är stora. Ansa och halvera champinjonerna.
Stek lök, champinjoner och resten av sidfläsket i smöret tills det får färg och löken är
mjuk.

Smaka av grytan med salt och peppar. Toppa med svampfräset och servera med potatismoset.
