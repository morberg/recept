# Potatistortilla

## 4 portioner

- 700 g fast potatis
- 1 1/2 dl olivolja
- 1 gul lök i tunna skivor
- 1 tsk salt (minst) och svartpeppar ur kvarn
- 7 ägg

Skala potatisen och skär den i 1⁄2 cm tjocka skivor.

Värm olivoljan i en stor stekpanna. Lägg i potatis och lök och sautera dem i 10–15
minuter. Salta och peppra. Smaka av, salta förmodligen mer (upp mot 1 msk kan behövas).
Ställ åt sidan och låt svalna.

Knäck äggen i en skål, tillsätt potatis och lök och vänd runt så att allt blandas
väl. Häll ner blandningen i en het stekpanna och stek i 10-–15 minuter på medelvärme.
Smeten ska sätta sig ute i kanten men fortfarande vara lite lös och krämig i mitten. 

Täck tortillan med ett platt lock och vänd pannan upp och ner så att tortillan hamnar
på locket. Låt den sedan glida ner i stekpannan med den stekta sidan uppåt. Stek den
andra sidan i ett par minuter, tills den är gyllenbrun och frasig.
