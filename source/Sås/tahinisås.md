---
pdf_exclude: true
---

# Magisk Tahinisås

-   3/4 tsk hel spiskummin
-   1/2 tsk hela korianderfrön
-   1/4--1/2 tsk kardemummakärnor
-   1/2 tsk svartpepparkorn
-   1 klyfta vitlök
-   1 dl tahini på oskalad sesam, gärna Kung Markatta
-   1--1 1/2 dl vatten
-   1/2 dl pressad citron
-   1/2 msk ljust muscovadosocker
-   salt

Ha en mortel i beredskap! Lägg spiskummin, koriander, kardemumma och
svartpeppar i en liten tjockbottnad kastrull. Rosta på svag medelvärme
tills det doftar underbart och kryddorna skiftar en aning i färg. Tippa
upp i morteln. Låt svalna lite innan du mortlar så blir kryddorna
sprödare. Tillsätt knappt 1/2 tsk salt. Mortla fint.

Skala och skiva vitlöken, mortla fint tillsammans med kryddorna.

Rör samman kryddorna med tahini och pressad citron. Tillsätt 1 dl vatten
lite i taget.Låt stå och samla smak. Gärna en timme eller mer.

Justera konsistensen. Den ska vara tjock som gräddfil till wraps,
tunnare till sallader och annat. Smaka av med socker, kanske mer salt
och citron. Syran ska vara ordentligt pigg, sötman låg men märkbar.

Såsen kan användas bl.a. till
[wraps](http://taffel.se/recept/wrap-med-tahinisas-och-rodkal).
