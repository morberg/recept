# Chokladmousse

## 6 personer

-   200 g mörk choklad
-   3 dl + 2 msk vispgrädde + lite extra att ha i nödfall
-   3 äggulor
-   1/2--1 dl honung
-   1/2 dl kallpressad solrosolja eller annan mild nötig olja

Instruktioner:

1.  Vispa 3 dl grädde tills den fått styva men mjuka toppar. Låt stå i
    rumsvärme medan du fortsätter med resten.
2.  Bryt chokladen i bitar, lägg den i en liten kastrull med äggulor,
    honung, olja och 2 msk grädde. Smält försiktigt på mycket låg värme
    under omrörning.
3.  Låt den smälta chokladen svalna en aning.
4.  Vänd hastigt samman den smälta chokladen med grädden. Använd en
    slickepott och skyffla runt chokladen med lätt hand. Det gör inget
    om moussen inte blir så fluffig -- oljan gör susen.
5.  Häll upp i små koppar eller skålar.
