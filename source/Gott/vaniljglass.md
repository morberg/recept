# Vaniljglass

## 4 portioner

- 2 kryddmått vaniljpulver (malen vaniljstång) eller 1 hel vaniljstång
- 2 msk glykossirap
- 1 1/2 dl vispgrädde
- 3 1/2 dl standardmjölk
- 5 äggulor
- 1 dl strösocker

Halvera och skrapa ur fröna ur vaniljstången. Lägg frön och stång i en kastrull. Tillsätt
glykossirap, grädde och mjölk. Koka upp och dra från värmen. Ta upp vaniljstången.

Vispa äggulor och socker pösigt i en bunke. Häll i hälften av gräddmjölken från kastrullen
i bunken. Häll tillbaks innehållet i bunken i kastrullen och sjud under konstant vispning
tills det tjocknar lite, upp till 83˚. Smeten får inte koka.

Häll över i en bunke och låt kallna helt i kyl (minst några timmar). Kör i glassmaskin till
krämig konsistens och frys in.
