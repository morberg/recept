# Brynt smörglass

- 75 g smör
- 80 g äggulor (ca 4 st)
- 90 g socker (1 dl)
- 1 krm salt
- 1 krm vaniljpulver eller 2 tsk vaniljsocker
- 2 dl vispgrädde
- 1 1/2 dl mjölk


Bryn smöret i en kastrull tills det blir ljusbrunt och luktar lite nötigt. Tag sedan av
värmen och låt svalna.

Vispa äggulor, socker och salt i en bunke med tills det blir vitt och lite fluffigt.

Samtidigt som du vispar, häll i det avsvalnade smöret, se till att få med alla bruna
partiklar.

Fortsätt vispa och häll i vaniljen, grädden och mjölken.

Häll sedan allt i en kastrull och värm under omrörning tills vätskan når 83 grader. Tag av
från värmen, häll över i en bunke och låt stå i kylen i minst 4 timmar, gärna över natten. 

Mixa smeten med en stavmixer och kör sedan i en glassmaskin, häll över i en bunke och
ställ in i frysen tills den ska användas. 