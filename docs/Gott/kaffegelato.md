---
layout: default
title: Kaffegelato
parent: Gott
---
# Kaffegelato

## 4 portioner

- 200 ml mjölk (helst 3%)
- 180 ml grädde (35–40%)
- 35 g mjölkpulver
- 60 g socker
- 35 g druvsocker
- 2 krm glasspulver
- 80 g bryggd stark espresso (4 mycket stark liten)
- 1 tsk kakao
- 2 msk whisky (kan uteslutas)

Förbered espresson och låt svalna lite.

Ställ en metallskål i frysen.

Blanda alla torra ingredienser i en kastrull.

Tillsätt mjölk och grädde. Värm upp på medelvärme under omrörning och stäng av
precis när det börjar bubbla (har du en termometer ska den komma upp i 80–90
grader). Ta bort från värmen och bland i kaffet.

Häll den varma smeten i den iskalla skålen och låt svalna i rumstemperatur.
Ställ sedan skålen i kylskåpet i 2 timmar eller tills smeten är helt kall. Du
kan med fördel göra detta kvällen före.

Mixa den helt kalla glassmeten i ca 30 sekunder med en stavmixer.

Kör glassmeten i glassmaskinen tills den har fått den typiska, krämiga
gelato-konsistensen. Det tar mellan 15 och 25 minuter beroende på glassmaskin.

Ställ glassen i frysen i 30 minuter för att få rätt konsistens vid servering.
