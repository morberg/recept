---
layout: default
title: Kaffegelato
parent: Gott
---
# Kaffegelato

## 750 g

- 310 g standardmjölk
- 110 g vispgrädde
- 100 g espresso (5 st. mycket stark, liten på vår kaffemaskin)
- 90 g äggulor (behövs 5 ägg)
- 100 g rårörsocker
- 30 g kokossirap
- 1 gelatinblad

Förbered espresson och låt svalna. Lägg gelatinet i en skål kallt vatten.

Koka upp mjölk, grädde och kokossirap under omrörning i en tjockbottnad kastrull. Ta av
från plattan.

Vispa äggula och socker luftigt i en separat bunke med en ballongvisp. Häll över ungefär
hälften av mjölkblandningen på socker- och äggblandning medan du rör runt. Vispa till en
jämn smet. Häll tillbaks äggblandningen i kastrullen och värm under omrörning till 85°.

Lägg i gelatinet och rör tills det lösts upp. Tillsätt kaffet och mixa med en stavmixer.
Häll över i en behållare, täck med plastfolie och kyl ner snabbt i vattenbad. Ställ i
kylen och låt mogna över natten (6--18 timmar).

Mixa med stavmixer och kör i glassmaskin.
