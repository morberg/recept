---
layout: default
title: Gelato: grundrecept med några varianter
parent: Gott
---
# Gelato: grundrecept med några varianter

## 4 portioner

- 80 g strösocker (1 dl)
- 25 g dextros (3 1/2 msk)
- 25 g mjölkpulver (2 1/2 msk)
- 2 krm glasspulver
- 3 1/2 dl standardmjölk
- 1 1/2 dl vispgrädde

Glasspulvret jag använder är från The Kitchen Lab och heter "Ice Cream
Stabiliser". Receptet kan användas som bas för valfri smaksättning. Några
varianter:

- låt **citronverbena** koka med och dra över natten, sila bort innan du gör glassen
- tillsätt 2 msk lakritspulver och 1 krm salt för en **lakritsgelato**
- tillsätt 1 tsk vanillinsocker till torra ingredienser. Häll i 50 g smält mörk choklad mot
  slutet av frysningen för en **stracciatella**
- minska socker med 20 g, rör ner 1/2 dl lent jordnötssmör och ev. 50 g hackad mörk choklad i den varma
  smeten för en **jordnötsglass**
- minska socker med 20 g, tillsätt 2--3 msk söt pistagekräm, 1--2 krm salt och 1 tsk citronsaft när
  smeten svalnat för en **salt pistagegelato**
- rosta 2 dl **hasselnötter** på 180° i 8--10 minuter. Rör om då och då så att det
  inte bränns. Låt svalna och gnugga bort skalen. Mixa den avsvalnade glassmeten
  med 1 dl hasselnötter tills du fått önskad konsistens. Låt stå över natten.
  Sila ev. glassen om du vill ha en finare konsistens innan du gör smeten.
  Servera med 1 dl hackade rostade hasselnötter.

I jordnöts-, pistage- och hasselnötsreceptet kan du byta ut 1/2 dl grädde mot
1/2 dl mjölk eftersom nötterna innehåller fett.

## Instruktioner

Ställ en metallskål i frysen.

Blanda alla torra ingredienser i en kastrull, dvs socker, dextros, mjölkpulver
och glasspulver.

Tillsätt mjölk och grädde. Värm upp på medelvärme under omrörning och stäng av
precis när det börjar bubbla (har du en termometer ska den komma upp i 80–90
grader).

Häll den varma smeten i den iskalla skålen och låt svalna i rumstemperatur.
Ställ sedan skålen i kylskåpet i 2 timmar eller tills smeten är helt kall. Du
kan med fördel göra detta kvällen före.

Mixa den helt kalla glassmeten i ca 30 sekunder med en stavmixer.

Kör glassmeten i glassmaskinen tills den har fått den typiska, krämiga
gelato-konsistensen. Det tar mellan 15 och 25 minuter beroende på glassmaskin.

Ställ glassen i frysen i 30 minuter för att få rätt konsistens vid servering.
