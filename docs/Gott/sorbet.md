---
layout: default
title: Sorbet på frukt eller bär
parent: Gott
---
# Sorbet på frukt eller bär

## 4 portioner


## Sockerlag (1000 g)

- 620 g rårörsocker
- 100 g ljus honung eller glukossirap
- 280 g vatten

## Sorbet

- 450 g frukt eller bär (typ två frysta förpackningar à 225 g)
- 250 g sockerlag
- 50 g vatten
- 20 g färskpressad citronsaft (ca. en halv citron)


Om du använder fryst frukt behöver den tina ordentligt först, gärna över natten i kyl.

Väg upp vattnet till sockerlagen i en tjockbottnad kastrull och häll över sockret. Koka
upp på medelhög värme, skumma av vid behov. Låt koka ett par minuter tills sockret lösts
upp och det slutat skumma. Låt svalna till 50° och rör i honungen tills den är helt
upplöst. Kan förvaras i en burk med lock i rumstemperatur.

Mixa frukt eller bär, vatten och citron slätt med en stavmixer.

Tillsätt sockerlagen och mixa igen till en slät puré. Kör smeten i glassmaskin. 

Går bra att göra på t.ex. hallon, blåbär, mango, aprikoser eller havtorn. Kan också göras
med mogna skalade päron utan kärnhus, men byt då ut 50 g frukt mot vatten (400 g frukt och
100 g vatten alltså).

Använd inte receptet för citrus-sorbeter på pressad juice (t.ex. citron, mandarin eller
apelsin).
