---
layout: default
title: Belugabolognese
parent: Pasta
---
# Belugabolognese

## 4 personer


- 1 morot, grovriven
- 1 gul lök, finhackad
- 1--2 stjälkar selleri, finhackat
- 1--2 vitlöksklyftor, finhackade
- olja att steka i
- 1 1/2 dl svarta belugalinser
- 500 g krossade tomater
- 2 dl crème fraîche eller grädde
- 2 dl vatten + pastavatten
- 1 grönsaksbuljongtärning
- 1 tsk socker
- 1 msk balsamvinäger
- lite spiskummin
- 500 g pasta
- salt och peppar
- basilika eller oregano
- parmesan


Skala och riv moroten grovt. Finhacka sellerin (inte med i originalreceptet, men given i
en klassisk bolognese). Skala och hacka lök och vitlök.

Fräs allt mjukt i olja i en kastrull eller stekpanna. Det är bra om det får fräsa länge
utan att ta färg så att allt mjuknar, då utvecklas smakerna och framför allt sötman.

Tillsätt linser, krossade tomater, crème fraîche/grädde , vatten, buljongtärning, socker,
balsamvinäger och lite spiskummin.

Låt det sen puttra med lock på glänt i 25 minuter eller tills du tycker att linserna har
fått bra konsistens.

Smaksätt med torkad oregano eller färsk basilika mot slutet.

Sen kan du mixa såsen med stavmixer, eller låta det koka en stund till att linserna blir
mjukare. Smaka av med salt och mal över svartpeppar.

Koka pastan.

Späd såsen med pastavatten om den kokat ihop för mycket. Linserna suger åt sig vätskan.

Blanda pastan med såsen. Späd med mer pastavatten om det behövs. Låt det bli lite lösare
än du vill ha, för pastan kommer suga åt sig.

Tycker du att såsen är för fast, späd med mer vatten. Koka pastan under tiden såsen kokar
klart.

Servera med parmesan.
