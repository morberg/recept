---
layout: default
title: Ravioli med ricotta och spenat
parent: Pasta
---
# Ravioli med ricotta och spenat

## 4 personer


- 5 dl durumvetemjöl
- 4 ekologiska ägg
- 1 msk olivolja

## Fyllning

- 200 g färsk mangold eller spenat
- 1 dl ricotta
- 1/2 dl riven parmesan
- 1/2 citron, finrivet skal
- 1 krm nyriven muskotnöt

## Servering
- Rostade solrosfrön



Mät upp mjölet på ett bakbord.

Gör en stor grop i mitten. Knäck äggen i gropen, tillsätt olivolja och vispa upp äggen med
en gaffel. Vispa in mjölet i äggen med hjälp av en gaffel, lite mjöl i taget. Tillsätt
lite vatten om degen är för torr.

Mjöla händerna när degen börjar gå ihop och knåda den slät, len och elastisk i cirka 10
minuter.

Dela degen i två bitar och täck dem med plastfolie. Låt vila minst 30 min i kylen.

Hetta upp olivolja i en stekpanna och fräs mangold eller spenat 4-5 min.

Lägg över i en skål och tillsätt övriga ingredienser till fyllningen.

Mixa slätt och smaka av med lite salt och nymald svartpeppar. Lägg över fyllningen i en spritspåse.

Ta ut en deghalva i taget. Platta ut pastadegen med fingrarna och kör den genom
pastamaskinens tjockaste nivå, medan du vevar. (Det går också att kavla degen för hand med
en kavel).

Kavla degen genom maskinens alla nivåer fram till önskad tjocklek. Halvera pastaarket om
det blir för långt.

Spritsa ut teskedsstora klickar i glesa rader på pastaarket. Lägg på ett ark som lock och
tryck försiktigt bort lyften runt fyllningen. Använd en sporre eller pizzakniv för att
skära ut raviolin.

Koka pastan al dente ca 3 min i välsaltat vatten.

Servera eventuellt med rostade solrosfrön.
