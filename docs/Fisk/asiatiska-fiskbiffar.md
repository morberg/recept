# Andreas asiatiska fiskbiffar

## Fiskbiffar

- 600 g torskfilé
- 1/4 purjolök
- 1 msk riven färsk ingefära
- 1 klyfta vitlök
- 1/2 röd chilipeppar
- 1/2 kruka koriander
- 1 st lime
- 2 tsk fisksås
- 1 ägg
- 1 tsk salt
- 3 krm svartpeppar
- 1 msk rapsolja

## Risnudelsallad

- 250 g risnudlar
- 1 röd paprika
- 3/4 purjolök
- 100 g cashewnötter
- 1/2 kruka koriander
- 225 g edamamebönor
- 1 krm salt

## Dippsås

- 1 msk riven färsk ingefära
- 1 lime
- 1/2 röd chilipeppar
- 3 msk japansk soja
- 1 msk flytande honung
- 1 msk fisksås
- 2 msk rapsolja


**Fiskbiffar**: Skär fisken i mindre bitar. Skölj och grovhacka purjolök och skala och grovhacka ingefära och vitlök. Skölj och
grovhacka chili. Lägg alltsammans i en matberedare och tillsätt koriander. Riv limeskal och pressa i saften. Tillsätt
fisksås, ägg, salt och peppar samt mixa till en slät smet.

Forma smeten med vattensköljda händer till 8 biffar. Hetta upp olja i en stekpanna och stek biffarna på medelhög värme
ca 3 min på båda sidor tills de får en fin gyllenbrun stekyta. Sänk sedan värmen ordentligt och låt de bli klara i
pannan.

**Nudelsallad**: Koka nudlarna enligt anvisning på förpackningen. Spola dem sedan i kallt vatten och lägg dem i en skål.

Skölj och strimla paprika och purjolök. Grovhacka cashewnötterna och koriandern. Blanda samman med nudlarna och tillsätt
sojabönorna.

**Dippsås**: Skala och riv ingefära och skölj och riv skalet från limen. Skölj och finhacka chili. Blanda samman med limesaft, soja,
honung, fisksås och olja i en skål. Tillsätt dressingen till nudelsalladen och blanda om väl. Smaka av med lite salt.

Servera fiskbiffarna med risnudelsallad.