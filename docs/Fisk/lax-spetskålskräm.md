---
layout: default
title: Kallrökt lax med spetskålskräm
parent: Fisk
---

# Kallrökt lax med spetskålskräm

## 4 portioner


- 500 g kallrökt lax i tunna skivor
- 1 vit endivesallat

### Spetskålskräm

- 1 spetskålshuvud
- 200--250 g smör
- 1/2 tsk salt

### Broccoli

- 1 tsk fänkålsfrö
- 1 tsk gula senapsfrö
- 1–-2 huvud broccoli

### Fänkålscrudité

- 1 fänkålshuvud
- 2 msk äppelcidervinäger
- 2 msk olivolja
- 1 nypa flingsalt

 

Börja med spetskålskrämen. Skär kålen i grova bitar. Lägg smör i en kastrull, lägg i kål
och salt, sätt på lock och tillaga på medelhög värme tills kålen är mjuk (ca. 30 minuter)
och har blivit lätt karamelliserad. Rör om då och då så att det inte bränner. Mixa till en
slät kräm och smaka upp med salt om det behövs.

Mortla samman fänkålsfrö och senapsfrö. Skala stammen på broccolin och skiva både stam och
bukett i tunna skivor. Stek på hög värme hastigt i lite olivolja tillsammans med de
mortlade kryddorna. Smaka av med salt.

Skiva fänkålshuvudet mycket tunt på en mandolin och lägg skivorna i en bunke. Blanda
samman vinäger och olivolja med lite salt och vänd ner i fänkålen. Låt stå och dra några
minuter.

Dra isär endiven i separata blad. Stek dessa mycket hastigt i olivolja och lite salt.

Lägg upp den varma kålkrämen på tallrikar. Toppa med stekt broccoli, endivblad och
fänkålscrudité.

Avsluta med kallrökt lax.

