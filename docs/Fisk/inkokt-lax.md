# Inkokt lax med romsås och timjanmorötter
## 4 personer

::: columns
-	900 g potatis
-	600 g laxfilé i hel bit
-	1 citron
-	1 kruka dill

### Lag
-	2 liter vatten
-	3 msk salt
-	3 krm vitpeppar
-	3 krm svartpeppar
-	1 gul lök
-	3 msk vitvinsvinäger (tillsätts senare)

### Timjanmorötter
-	3 dl vatten
-	1 tärning grönsaksbuljong
-	1 tsk torkad timjan
-	250 g morötter
-	150 g sockerärtor

### Romsås
-	3 dl gräddfil
-	75 g röd stenbitsrom
:::

Skala och koka potatisen. Plocka dillen och lägg stjälkar för sig och kvistar
för sig. Hacka kvistarna och ställ undan. Skär laxfileén i fyra delar,
nästan rakt igenom. Filén ska hålla ihop, så skär inte igenom skinnet.

Skiva löken till **lagen** och blanda med övriga ingredienser (utom vinäger) och
lägg i dillstjälkarna. Koka ca. fem minuter.

Dra kastrullen från plattan och tillsätt vinäger och lägg i fisken. Låt
koka in i ca 12-17 minuter beroende på tjocklek.

Koka upp en liten kastrull med vatten, buljong och timjan. Skär **morötterna** i
tunna slantar och koka ca. fem minuter. Lägg i sockerärterna den sista
minuten. Häll av vattnet och lägg upp i en skål. Ringla över lite olja.

Blanda till **romsåsen** och tillsätt hälften av de hackade dillkvistarna. Smaka av
med salt och peppar.

Lyft försiktigt upp laxen med en hålslev och lägg den på ett fat. Strö
över resten av dillen. Skär citronen i klyftor och lägg runt laxen.

Servera laxen ljummen med nykokt potatis, romsås, morötter, sockerärtor och
citronklyftor.
