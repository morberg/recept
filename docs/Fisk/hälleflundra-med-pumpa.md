---
layout: default
title: Hälleflundra med pumpa
parent: Fisk
---
# Hälleflundra med pumpa

## 4 portioner


- 600--800 g hälleflundra (eller annan vit fisk)
- 50 g smält smör

## Ugnsrostade grönsaker

- 1 kg butternutpumpa
- 1 kg potatis
- 250 g brysselkål
- 250 g morötter
- några stånd grönkål
  
## Picklad pumpa

- 1/2 dl 24% ättika
- 1 1/2 dl socker
- 3 1/2 dl vatten
- 1/2 kg butternutpumpa
- 1 stjärnanis

## Pumpakräm

- 1/2 kg butternutpumpa
- 1 dl creme fraiche
- 1 citron


Sätt ugnen på 200°.

Ta bort skinnet på fisken och dela upp i fyra portionsbitar. Salta och sockra (lite), lägg
i plastpåsar. Sous videa i 48° i 45 minuter.

**Picklad pumpa**: Koka upp picklingslagen med stjärnanis tills sockret löst upp sig.
Hyvla pumpan tunt på mandolin. Lägg pumpan i lagen och låt stå.

**Pumpakräm** Skär pumpan i bitar och koka mjuk i ca. 20 minuter. Häll av, men spara lite
av kokvattnet. Blanda i creme fraiche och mixa med stavmixer. Smaka av med citronsaft och
salt.

**Ugnsrostade grönsaker** Skala och dela pumpan i bitar. Halvera brysselkålen. Skala
morötterna och dela i bitar. Lägg på en plåt tillsammans med potatisen och ringla olja
över. Repa grönkålen och massera in olja.

Kör grönsakerna i ugnen i ca. 20 minuter. Lägg på grönkålen och kör 5 minuter till.

Lägg upp i djupa tallrikar. Grönsaker i botten med en klick pumpakräm vid sidan. Toppa
med fisk, sedan picklad pumpa. Rostad grönkål överst. Häll lite smält smör i varje tallrik
och servera.