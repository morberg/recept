---
layout: default
title: Disas musslor
parent: Fisk
---
# Disas musslor

## 4 personer


-   2 kg blåmusslor (2 nät)
-   3 dl vispgrädde
-   2 dl vitt vin eller vatten
-   1/2 tärning fiskbuljong
-   2 schalottenlökar
-   2 vitlöksklyftor
-   10 vitpepparkorn
-   5 tomater
-   1 näve färsk bladpersilja
-   2 msk hackad färsk rosmarin


Tillaga pommesen enligt instruktionerna på påsen.

Gör en sats aïoli (enklast är att pressa vitlök i majonnäs, men här kan
man själv välja ambitionsnivå).

Skrubba musslorna med en liten skalkniv, dra loss skägget där det
sticker ut. Släng öppna musslor och de med trasigt skal.

Kryssa tomaterna och skålla dem. Skala och kärna ur, dela dem i
halvcentimeterstora fyrkanter. Hacka persiljan grovt och rosmarinen
något finare. Skiva löken.

Fräs schalottenlöken och vitlöken mjuka utan att de tar färg. Håll på
grädden och det vita vinet och låt koka upp tillsammans med
vitpepparkorn och buljongtärning i en ganska stor kastrull.

Lägg i musslorna och låt koka under lock några minuter tills musslorna
har öppnat sig.

Lägg upp musslorna i djupa portionstallrikar med en slev eller hålslev.
Ta ut pommesen ur ugnen (klockan borde ringa nu ungefär). Lägg tomaterna
och de hackade örterna i kastrullen och låt dem bli varma i
gräddblandningen. Skeda upp tomatröran och gräddblandningen över
musslorna och servera tillsammans med pommes frites och aïoli.
