---
layout: default
title: Basilikapaj med fetaost och oliver
parent: Smått
---
# Basilikapaj med fetaost och oliver

## Pajdeg

-   3 dl vetemjöl
-   100 g smör
-   1/2 kruka basilika
-   1 dl färsk riven parmesanost
-   1/2 dl vatten

## Fyllning

-   3 tomater
-   1/2 kruka basilika
-   150 g fetaost
-   1 burk svarta oliver

## Äggstanning

-   3 ägg
-   3 dl mjölk
-   1 tsk salt
-   2 krm svartpeppar
-   1--2 vitlöksklyftor

Sätt ugnen på 225°.

Blanda mjöl, smör, basilikablad och parmesanost i en matberedare.
Tillsätt vattnet och kör snabbt ihop till en **pajdeg.** Låt degen vila
kallt tills ugnen blivit varm.

Tryck ut degen i en låg vid pajform, ca 28 cm i diameter och nagga.
Förgrädda pajskalet i ca 10 minuter.

Skölj och skiva tomaterna till **fyllningen.** Hacka basilikan. Lägg
tomatskivorna i pajskalet. Strö över basilikan och oliverna. Smula över
fetaosten.

Vispa ihop ägg, mjölk, salt, peppar och pressad vitlök. Häll
äggstanningen över fyllningen. Grädda i 200° ca 30--35 minuter.

