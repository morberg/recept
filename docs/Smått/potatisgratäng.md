---
layout: default
title: Potatisgratäng
parent: Smått
---
# Potatisgratäng

## 4 personer

## Tinas recept

- 1 1/2 kg skalad fast potatis
- 1/2 purjolök
- 3 vitlöksklyftor
- olivolja
- 5 dl vispgrädde
- 5 dl mjölk
- 2-3 tsk salt
- svartpeppar ur kvarn

Värm ugnen till 180°.

Hyvla potatisen tunt, gärna med mandolin eller i matberedare. Skölj och finstrimla
purjolöken och skala och krossa vitlöksklyftorna.

Fräs purjolöken och vitlöken i lite olivolja utan att de tar färg. Häll i grädde och mjölk
och låt blandningen koka upp. Lägg i potatisen och salta och peppra rikligt – eftersom
potatisen drar åt sig mycket salt ska du inte snåla med saltet. Låt potatisen koka tills
stärkelsen har lösts ut och blandningen är tjock och krämig. Glöm inte att röra om hela
tiden, det kan lätt bli bränt.

Häll upp allt i en ugnsfast form. Hit kan du förbereda. Grädda sedan gratängen i 30–40
minuter. Känn med en sticka, och om potatisen är färdig är det bara att servera.

## Kenjis recept
- 1 1/2--2 kg potatis
- 5 dl grädde
- 1 1/2 tsk salt
- svartpeppar ur kvarn
- 1 tsk timjan
- 1 riven vitlöksklyfta
- 3 dl riven ost


Sätt ugnen på 185°, varmluft. Blanda grädde, salt, timjan, vitlök och **knappt hälften** av osten i
en stor bunke. Spara resten av osten till senare. Vrid några varv på pepparkvarnen.

Skiva potatisen med mandolin i bunken. Blanda runt, lägg över i en ugnsfast form med en
slev (bunken kan bli full innan potatisen är slut - försök då behålla så mycket grädde som
möjligt i bunken och ha kvar till nästa runda potatis).

Täck med aluminimfolie och grädda i 30 minuter. Ta av folien och grädda i 30 minuter till.
Lägg på osten som är kvar och grädda ytterligare 30 minuter. Ta ut och låt vila lite innan
servering.

