---
layout: default
title: Bao bun med hoisinfläsk
parent: Smått
---
# Bao bun med hoisinfläsk


### Bun

- 2 tsk torrjäst
- 2 dl mjölk, fingervarm
- 5 dl vetemjöl
- 3 msk strösocker
- 1/2 tsk salt
- 3 krm bakpulver
- 3 krm bikarbonat
- 2 msk neutral matolja
- 2 msk sesamolja, till pensling

### Fyllning

- 500 g skivat lätt rimmat sidfläsk utan svål
- 1/2 dl hoisinsås, + extra till servering
- 1 msk sesamolja
- 1 tumstor bit ingefära, riven
- 1 klyfta vitlök, riven
- 1/2 gurka, tunt skivad
- 6 salladslökar, tunt skivade
- 1 dl jordnötter, finhackade
- 1,5 dl majonnäs
- sriracha



**Buns**

I en degblandare, blanda jäst och mjölk. Tillsätt övriga ingredienser och kör på lägsta
fart i ca 10 minuter. Degen ska vara smidig och blank. Låt jäsa till dubbel storlek eller
i 1-1,5 timme under plastfolie.

Lägg upp degen på arbetsbänken och dela i 24 jämnstora bitar. Låt jäsa i 30 minuter under
ren köksduk.

Kavla ut varje bit deg till en 10 cm oval platta. Pensla tunt med sesamolja och vik sedan
över en sida så det blir som en halvmåne.

Om du använder ångugn: Lägg bakplåtspapper på en plåt och sprid ut samtliga degbitar på
bakplåtspapperet. Om du använder bambukorg: Klipp ut 24 10x10 cm bitar av bakplåtspapper.
Lägg en degbit på en bit bakplåtspapper och gör sedan likadant med samtliga degbitar.

Jäs under duken igen i 45 minuter och ånga sedan i 10 minuter i antingen ångugn eller
bambukorg.


**Fyllning**

Medan bröden jäser, förbered fyllningen. Dela det skivade sidfläsket i munsstora bitar.
Blanda hoisinsås med sesamolja, ingefära och vitlök. Stek fläsket på hög värme till
gyllene. Häll då på den smaksatta hoisinsåsen och låt steka med in en minut. Håll varmt.

När bröden är klara, fyll dem med fläsk, gurka och majonnäs. Strö salladslök, jordnötter
och srirachasås överst. Servera genast!

