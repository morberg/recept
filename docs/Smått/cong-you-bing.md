---
layout: default
title: Cong you bing
parent: Smått
---
# Cong you bing

## 4 personer

-   360 g (6 dl) vetemjöl
-   1/2 tsk salt
-   2 1/2 dl sjudande vatten
-   2 msk sesamolja
-   1-2 dl hackad salladslök
-   matfett till stekning

Prova gärna att [grilla
pannkakorna](http://www.seriouseats.com/2015/06/grill-your-scallion-pancakes-chinese-appetizer.html).

Instruktioner:

1.  Blanda mjöl och salt i en bunke eller en matberedare med degkrok.
2.  Sätt igång matberedaren, slå på vattnet och blanda samman.
3.  Häll ut på lätt mjölat bakbord och forma till en klump.
4.  Rulla in degen i plastfolie och låt vila 30 minuter i rumstemperatur
    eller några timmar (upp till en natt) i kylskåp.
5.  Dela degen i fyra delar och kavla ut en degbit i taget till en tunn
    pannkaka. Pensla lite sesamolja på varje pannkaka . Rulla ihop
    pannkakan till en rulle, snurra ihop som en kanelbulle och nyp fast
    den yttre änden.
6.  Kavla ut till en ny pannkaka. Pensla med sesamolja och strö över den
    hackade löken. Gör om kanelbulleövningen: rulla ihop, snurra till en
    bulle, nyp fast och kavla ut till en pannkaka igen.
7.  Stek pannkakorna på medelhög värme i rikligt med fett, 3--4 minuter
    på varje sida.
8.  Låt pannkakorna rinna av på hushållspapper, skär i små tårtbitar och
    servera med lite soja att doppa dem i.
