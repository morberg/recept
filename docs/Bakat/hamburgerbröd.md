---
layout: default
title: Hamburgerbröd
parent: Bakat
---

# Hamburgerbröd

## 8 stycken

-   25 g jäst
-   2,5 dl mjölk, fingervarm

Smula ner jästen i en bakmaskin och tillsätt mjölken. Blanda tills
jästen löst sig.

Väg under tiden upp:

-   75 g smör

och kör i mikron i 45 sekunder så att det blir lite mjukt.

Blanda:

-   480 gram (8 dl) vetemjöl special
-   1 tsk salt
-   1 tsk socker

i en bunke. Veva runt lite lätt. Lägg smöret i bunken och knäck i:

-   1 ägg

Häll allt innehåll från bunken i bakmaskinen och kör i tio minuter.
Degen kommer att vara lite kladdig. Täck med plastfolie och jäs i en
halvtimme tills den är dubbelt så stor.

Tryck ur luften ur degen och dela i åtta lika stora bitar. Forma till
runda bollar och lägg dom på en plåt med bakplåtspapper. Platta till med
handflatan så dom blir ca. en cm tjocka.

Täck med en bakduk och jäs i en timme. Sätt ugnen på 225°.

Vispa upp:

-   1 ägg
-   en skvätt vatten
-   en nypa salt

med en gaffel och pensla bröden. Toppa eventuellt med t.ex:

-   sesamfrön

Kör i ugnen tio minuter tills dom är lagom gyllenbruna.

