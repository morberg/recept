---
layout: default
title: Chocolate Chip Cookies
parent: Bakat
---
# Chocolate Chip Cookies

-   200 g smör
-   1 isbit

Börja med att bryna smöret: Smält smöret på mellanvärme medan du rör
tills partiklarna blir gyllenbruna och smöret luktar nötigt - ca. 5 min.
Ta bort från värmen och fortsätt rör tills smöret är brunt, ca. 15
sekunder. Häll över i en skål och vispa i en isbit. Ställ in i kylen och
låt svalna helt medan du rör om då och då. Det tar ca. 20 minuter.
(Eller vispa i isbad för att kyla ner snabbare.)

-   100 g strösocker
-   2 tsk vaniljsocker
-   1 ägg

Lägg strösocker, vaniljsocker och ägg (vänta med farinsockret) i en
assistent. Sätt på vispen och vispa på mellanhög fart tills blandningen
blivit ljusbrun och tjocknat, ca. 5 minuter.

-   225 g vetemjöl
-   1 tsk bikarbonat
-   1/2 tsk salt

Blanda under tiden mjöl, bikarbonat och salt i en stor skål.

-   200 g choklad

Hacka chokladen.

-   100 g farinsocker

Byt ut vispen i assistenten till paddeln. Blanda i farinsocker och
brynt, avsvalnat smör till äggblandningen. Mixa på mellanfart tills det
blandats runt (inte för länge). Häll i mjölblandningen och mixa på låg
fart tills det knappt har blandats, men lite torrt mjöl återstår, ca. 15
sekunder till. Tillsätt hackad choklad och mixa på låg fart tills degen
blandats, ca. 15 sekunder till. OBS: kör inte något av momenten för
länge - det ska gå fort. Lägg över degen i en lufttät behållare minst
över natten och upp till tre dagar.

Sätt ugnen på 165 grader, varmluft med undervärme. Klutta ut degen på
plåt med bakplåtspapper med en glasskopa, ca. tre msk per boll. Det blir
8 kakor per plåt, två plåtar. Grädda en plåt i taget i 12-13 minuter.
Låt svalna helt innan du lägger kakorna i en lufttät behållare.
