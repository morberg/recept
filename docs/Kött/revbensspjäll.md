---
layout: default
title: Revbensspjäll med cole slaw
parent: Kött
---
Revbensspjäll med cole slaw
===========================

4 personer
----------

-	1–1 1/4 kg tjockskuret revbensspjäll

Sätt ugnen på 175°. Lägg revbensspjället med den beniga sidan upp på ett ugnssäkert fat och stek i mitten av ugnen i ca 30 minuter.

Vänd på spjället och stek i 30 minuter till. Fortsätt under tiden med cole slaw och kryddsås.

### Cole slaw

-	500 g vitkål (ca 1/2 huvud)
-	250 g morötter (2 normalstora eller 1 stor)
-	1 1/2 dl gräddfil
-	1/2 dl majonnäs
-	1 msk fransk senap

Skala bort de yttersta skalen på vitkålen och skär bort rotbiten. Strimla vitkålen fint med en kniv. Morötterna skalas och rivs grovt på ett rivjärn.

Blanda allt i en bunke och klicka i gräddfil, majonnäs, senap, salt och peppar. Rör om försiktigt, men ordentligt. Om man rör för mycket i gräddfil kan det bli lite rinnigt. Smaka av.

### Kryddsås

-	1 msk olja
-	1 msk senap
-	1 dl chilisås
-	1 tsk salt
-	2 krm grovmalen svartpeppar
-	1 finhackad gul lök
-	2 msk vinäger eller pressad citron

Blanda kryddsåsen och tag ut spjället och bred över såsen. Stek i ytterligare 30 minuter. När köttet kan lossas från benen är spjället klart.
