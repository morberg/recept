---
layout: default
title: Bulgogi i salladsblad
parent: Kött
---
# Bulgogi i salladsblad

## 4--6 portioner

Marinerad entrecôte i tunna skivor som serveras i salladsblad tillsammans med
gochujangmajonnäs, sesamgroddar, ris och kimchi.


## Kött

- 800 g entrecôte (hel bit)
- 1 dl japansk soja
- 3 msk strösocker
- 2 msk sesamolja
- 1 päron, rivet
- 3 msk vitt vin
- 4 klyftor vitlök, rivna
- Neutral rapsolja (att steka i)

## Sesammarinerade böngroddar

- 150 g böngroddar (från mungbönor)
- 1/2 tsk salt
- 2 tsk sesamolja
- 2 teskedar rostade sesamfrön

## Gochujangmajonnäs

- 1--2 msk gochujang (koreansk chilipasta, kan ersättas av sriracha eller sambal oelek)
- 1 tesked sesamolja
- 1 klyfta vitlök, riven
- 2 salladslökar, fint skivade
- 1 dl majonnäs

## Till servering

- Koreanskt eller japanskt ris, kokt
- Olika sorters salladsblad, t.ex. gemsallad, krispsallad eller huvudsallad
- Kimchi (hemgjord eller köpt)


**Kött**: Blanda alla ingredienser till marinaden. Skiva köttet så tunt det går och
lägg det i marinaden. Låt stå i minst 30 minuter, gärna över natten. Stek sedan
köttet, lite i taget, på en riktigt het panna i lite rapsolja. Om man steker för
mycket på en gång kokar det istället för att stekas, så undvik det!

**Gochujangmajonnäs**: Blanda samman gochujang, majonnäs, vitlök, salladslök och
sesamolja.

**Böngroddar**: Lägg böngroddarna i en bunke. Koka upp 2 liter vatten och häll
över böngroddarna. Skölj groddarna med iskallt vatten. Låt rinna av väl i ett
durkslag. Blanda groddarna med sesamolja, salt och sesamfrön. Lägg i en skål.

Servera det nystekta köttet med gochujangmajonnäs, ris, kimchi, spenat och
böngroddar.

Lägg allt det goda i salladsblad och ät gärna med händerna!

