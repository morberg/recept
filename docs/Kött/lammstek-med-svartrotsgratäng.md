---
layout: default
title: Lammstek med svartrots- och potatisgratäng
parent: Kött
---
# Lammstek med svartrots- och potatisgratäng

## 4 portioner

### Gratäng smaksatt med getost

-   500 g potatis, exempelvis Bintje eller King Edward
-   500 g svartrötter
-   3 dl vispgrädde
-   3 pressade vitlöksklyftor
-   100 g getost i små bitar

Sätt ugnen på 160°. Skala potatis och svartrötter. Skär dem i tunna
skivor. Koka upp potatis och svartrötter i grädden. Pressa i vitlöken.
Rör i getosten. Smaka av med salt och nymalen vitpeppar.

Lägg över potatis och svartrötter i en ugnsfast form. Baka gratängen i
ugnen i 45--60 minuter till den får en gyllenbrun yta.

### Lammstek

-   1 lammstek på ca 1 kg

Gnid in lammsteken med salt och peppar. Bryn den i lite osaltat smör.
Stek den färdig i 160° varm ugn i 45--50 minuter. Lammsteken ska vara
rosa i mitten, ca 58° på stektermometern. Ta ut ur ugnen och låt den ta
igen sig en liten stund.

### Rödvinssky med soltorkade tomater

-   2 finhackade schalottenlökar
-   2 msk finskurna soltorkade tomater
-   4 dl kraftig köttbuljong
-   4 dl gott rött vin
-   100 g osaltat smör
-   1 msk finhackad färsk dragon

Fräs löken i lite smör i en kastrull utan att den får ta färg. Lägg i de
torkade tomaterna. Häll på rödvinet och buljongen. Koka ihop till en sås
med hög smak. Sila såsen. Vispa kraftigt ner smöret. Smaka av med salt
och peppar. Rör i dragonen precis innan serveringen av lammsteken.

Duka med varma tallrikar. Skär lammsteken i vackra skivor. Bjud den med
gratängen, såsen och gärna någon god svamp.
