---
layout: default
title: Larb
parent: Kött
---
# Larb

## 4 personer

## Larb

-   3 vitlöksklyftor
-   2 röda thaichili med kärnor
-   1 rödlök
-   3 salladslökar
-   500 g fläskfärs (kan gå bra med kalkon eller kyckling också)
-   1,5 msk fisksås
-   1 lime

## Tillbehör

-   1 kruka koriander
-   1 romansalladshuvud


Lägg 3 msk jasminris i en torr, kall kastrull eller stekpanna. Rosta det
gyllenbrunt på svag värme. Skaka pannan så att allt blandas och får färg
runt om. När du tror att det är klart, låt det steka ännu lite längre.
Låt svalna. Stöt i mortel till en ströbrödslik form. Kan sparas och
användas senare.

Koka 4 portioner jasminris.

Skala och finhacka vitlöken och lägg i en liten skål. Skiva thaichili,
rödlök och salladslök. Lägg i en bunke.

Hetta upp en stekpanna på hög värme. Tillsätt lite rapsolja och
vitlöken. Rör om och vänd ner fläskfärsen. Stek färsen smulig under
omrörning. Tillsätt lök och chili när allt är genomstekt.

Pressa i limejuice och vänd ner det rostade riset. Gillar alla koriander
kan den blandas i färsen nu, annars får du servera den separat.

Plocka salladsbladen och servera färsen i salladsbladen tillsammans det
kokta jasminriset.

Det går att byta ut fläskfärsen mot tärnad halloumi eller anamma-färs för
ett vegetariskt alternativ.
