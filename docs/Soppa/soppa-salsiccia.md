---
layout: default
title: Soppa salsiccia
parent: Soppa
---
# Soppa salsiccia

## 4 personer


- 2 klyftor vitlök, skivade
- 1 kruka färsk salvia
- 3 msk smör
- 3 färska salsicciakorvar
- 2 gula lökar
- 1/2 msk rökt paprikapulver
- 1 klyfta vitkål (stor klyfta)
- 1 1/2 l buljong (valfri sort)
- 1 tsk salt

### Fuskig burrata

- 2 mozzarellaostar
- 3 msk yoghurt
- 1/2 citron, finrivet skal
- 1 msk olivolja
- svartpeppar


Skala och skiva vitlöken tunt. Plocka bladen på salvian. Smält smöret i en större
kastrull. Lägg i vitlök och salvia när smöret tystnat. Låt det fräsa ordentligt! Salvian
ska bli lite lätt friterad och vitlöken gyllenbrun. Lyft upp och lägg på lite papper.

Spara fettet i kastrullen. Snitta korvarna och ta ut innanmätet ur korvarna. Hacka färsen
grovt. Skala och finhacka den gula löken.

Bryn färs, paprikapulver och lök i samma kastrull som du stekte salvia och vitlök i.

Hacka kålen. Lägg kålen i kastrullen och vänd runt. Häll på buljongen och låt allt koka ca
20 minuter. Smaka av med salt.

### Burrata
Bryt mozzarella i stora bitar. Vänd runt med yoghurt, finrivet citronskal och olivolja.
Avsluta med svartpeppar. Servera soppan toppad med krämen samt den frästa salvian och
vitlöken.

**Tips!** Vikålen går att byta mot en annan kålsort, till exempel spetskål eller
savoykål.
