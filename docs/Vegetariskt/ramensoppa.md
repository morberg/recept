---
layout: default
title: Vegetarisk ramensoppa
parent: Vegetariskt
---
# Vegetarisk ramensoppa

## 4 portioner

## Soppa

-   4 klyfta(or) vitlök
-   1 röd chili, finhackad
-   4 tsk ingefära, riven, färsk
-   2 l vatten
-   4 tärningar grönsaksbuljong
-   1,5 msk vitvinsvinäger
-   1 msk honung
-   3,5 msk soja, japansk, t.ex. shoyu
-   200 gram shiitakesvamp
-   ett halvt knippe salladslök
-   1,5 msk sesamolja

## Tillbehör

-   200 gram äggnudlar, t.ex. Samyang Ramen
-   2 st ägg
-   ett halvt knippe salladslök
-   1/2 röd chili
-   100 gram böngroddar, färska
-   1 st lime
-   1/2 kruka koriander

## Krispig tofu

-   250 gram tofu
-   1 krm salt
-   0,75 dl maizena
-   0,5 tsk chiliflakes
-   0,5 tsk salt

Skala och riv vitlök och ingefära samt finhacka chilipeppar till
**soppan.** Fräs i lite rapsolja i en stor kastrull ca 30 sek.

Tillsätt vatten, grönsaksbuljong, soja, honung och vinäger och låt sjuda i 20 min. Skiva
svampen och strimla salladslöken. Tillsätt svamp, salladslök och sesamolja i buljongen och
låt sjuda ytterligare 5 min.

Koka nudlarna separat enligt anvisning på förpackningen. Spola dom kalla.

Fortsätt med **toppingen**. Koka upp vatten till äggen, lägg i och koka i 9 minuter. Spola
dem i kallt vatten. Skala och halvera äggen. Skölj och strimla salladslök och chili.
Skölj böngroddarna och skiva limen i klyftor.

Blanda maizena, chili och salt i en bunke. Tärna **tofun** och rulla
runt den i maizenablandningen. Stek tofun krispig i olja på medelhög
värme. Häll av den på ett hushållspapper för att få bort överflödigt
fett.

Lägg nudlarna i soppskålar och häll den varma buljongen över. Toppa med
krispig tofu, ägghalvor, böngroddar, salladslök, chili och koriander.
Pressa över lite lime. Ät och njut!

