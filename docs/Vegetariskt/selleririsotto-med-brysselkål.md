---
layout: default
title: Rotselleririsotto med trattkantareller och brysselkål
parent: Vegetariskt
---
# Rotselleririsotto med trattkantareller och brysselkål


### Brysselkålssallad

- 500 g  brysselkål
- 1 1/2 msk  olja
- 2 tsk  dijonsenap
- 2 tsk  rödvinsvinäger

### Rotselleri

- 500 g  rotselleri
- 4  vitlöksklyftor
- 1 1/2 msk  olivolja
- 1 tsk  torkad timjan
- salt
- peppar

### Risotto

- 15 g torkade trattkantareller (15 g motsvarar ca 1 dl)
- 11 dl grönsaksbuljong (vatten och tärningar eller fond)
- 2  bananschalottenlökar
- 1 msk  olivolja
- 3 dl  arborioris
- 2 dl  vitt matlagningsvin
- 50 g  smör
- 2 1/2 dl  riven parmesan


Sätt ugnen på 225°C.

**Brysselkålssallad**: Skär av roten och plocka loss de stora fina bladen från
brysselkålen och lägg i en bunke till salladen. Brysselkålshuvudena som blir kvar rostas
tillsammans med sellerin.

**Rotselleri**: Skala och skär rotsellerin i ca 1 1/2 cm stora tärningar. Skala och dela
vitlöksklyftorna. Blanda rotsellerin med brysselkålshuvudena, vitlöken och oljan. Krydda
med timjan, salt och peppar och häll ut på en plåt. Sätt in mitt i ugnen ca 20 minuter.

**Risotto**: Blötlägg trattkantarellerna enligt anvisningen på förpackningen. Koka upp
buljongen i en kastrull och håll den varm.

Skala och finhacka löken. Fräs den i oljan i en kastrull några minuter. Häll i riset och
fräs ytterligare 1 minut. Rör ner vinet och låt koka någon minut. Häll i varm buljong,
lite i taget i omgångar, rör då och då och låt koka ca 25 minuter.

Ta upp svampen ur blötläggningsvattnet och krama ur den. Stek svampen i 1 msk av smöret i
en stekpanna. Rör ner svampen i risotton tillsammans med resten av smöret, parmesanen,
rotsellerin, brysselkålshuvudena och vitlöken. Smaka av med salt och peppar.

**Brysselkålssallad**: Blanda olja, senap och vinäger. Vänd ner de stora kålbladen i
dressingen och servera till risotton.