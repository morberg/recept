---
layout: default
title: Saltbakade rödbetor med mormors dressing
parent: Vegetariskt
---
# Saltbakade rödbetor med mormors dressing

## 4 portioner som förrätt

## Rödbetor
- 1 kg hela rödbetor (räkna med 1 stor beta per person)
- 500 g Grovt salt till bakning
- färsk dill
- färsk pepparrot

## Mormorsdressing
- 2 1/2 dl vispgrädde
- 1/2 kapsyl ättika 24%
- 1/2 tsk salt
- 1 tsk socker

Sätt ugnen på 200°.

Skrubba betorna ordentligt. Lägg saltet i en ugnsfast form, placera betorna på
saltbädden. Ställ in dem i ugnen och baka i cirka 1 1/2 timme för stora betor.

Rör samman dressingen tills den tjocknar lätt och blir mjukt krämig. Låt stå
medan betorna bakar.

När betorna är klara, plocka ur dem från formen och skala dem. Dela rödbetorna i
fjärdedelar.

Rör runt dressingen och lägg upp en spegel på fyra små tallrikar. Toppa med fyra
bitar rödbeta per tallrik, salta och peppra. Strö över färsk dill och avsluta
med riven pepparrot.


