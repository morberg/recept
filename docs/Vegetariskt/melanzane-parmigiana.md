---
layout: default
title: Melanzane Parmigiana - auberginegratäng
parent: Vegetariskt
---
# Melanzane Parmigiana - auberginegratäng

## 6 portioner

- 1 klyfta vitlök, skalad
- 4 burkar hela konserverade tomater (gärna San Marzanotomat)
- 3 aubergine
- 3 mozzarellaostar
- 3 ägg
- 2--3 dl vetemjöl
- 2--3 dl parmesanost, fint riven
- 1 kruka färsk basilika

Hetta upp en gryta med 3 msk olivolja. Lägg i vitlöksklyftan och stek tills den blir
gyllenbrun.

Krossa tomaterna med händerna eller en slev i en bunke.

Låt oljan svalna något innan du tillsätter tomaterna, annars finns risk att det skvätter
het olja. Tillsätt några basilikablad. Låt koka på medelvärme ca 25--30 minuter, rör om då
och då. Smaka av med salt och peppar.

Skär auberginen i 2 cm tjocka skivor på längden. Salta skivorna på båda sidorna.

Sätt ugnen på 200 grader (varmluft). Olja in en ugnssäker form.

Vispa upp äggen i en djup tallrik. Häll mjölet i en djup tallrik.

Vänd aubergineskivorna först i äggvispet och därefter i mjölet.

Hetta upp en stekpanna, tillsätt en rejäl skvätt olivolja, ca 1/2 dl. Stek
aubergineskivorna på båda sidor så att de får en vacker gyllenbrun färg.

Lyft upp skivorna och låt de rinna av på en bricka med hushållspapper.

Skär mozzarellan i skivor.

Varva aubergine med tomatsås, parmesan och mozzarella i formen och avsluta med tomatsås,
mozzarella och parmesan på toppen. Ringla över lite olivolja och strö över salt.

Tillaga i ugnen ca 30 minuter.
