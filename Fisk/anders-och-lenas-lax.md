Anders och Lenas Lax
====================

4 personer
----------

Börja med att sätta ugnen på 250 grader. Fortsätt sedan med potatissalladen.

### Potatissallad

-	750 g färskpotatis 200 g sparris
-	3–4 salladslökar
-	1 knippe rucolasallad
-	3 msk olivolja
-	1 msk flytande honung
-	saften från en lime
-	2 msk äppelcidervinäger

Koka potatisen till potatissalladen. Koka sparrisen några minuter och dela den sen i 2–3 cm stora bitar. Blanda tillsammans med övriga ingredienser till salladen. Smaka av med salt och peppar. Nu vidare till nötblandningen:

### Nötblandning

-	50 g cashewnötter
-	1–2 vitlöksklyftor
-	2 msk mjukt smör
-	2 msk sweet chili
-	rivet skal från en lime

Hacka nötterna grovt och blanda samman med finhackad vitlök, smör, sweet
chili och limeskal. Dags att ge sig i kast med laxen.

### Lax

-	4 portionsbitar lax á 170 g
-	limeklyftor till servering

Stek laxen i lite smör, 2–3 minuter på varje sida (börja alltid att steka fisk med skinnsidan neråt först). Salta och peppra. Lägg bitarna i en ugnsfast form och bred på nötblandningen.

Ställ in laxen högt upp i ugnen under 2–3 minuter så att det får lite färg. Servera tillsammans med potatissalladen och limeklyftor.
